Art. 1
 Stowarzyszenie nosi nazwę Polskie Towarzystwo Aksjologiczne; zwane dalej Towarzystwem.

Art. 2

Towarzystwo posiada osobowość prawną.

Art. 3

Siedzibą Towarzystwa jest Warszawa.
Organem nadzorującym Towarzystwo jest prezydent Warszawy.

Art. 4

Towarzystwo działa na terenie Rzeczypospolitej Polski.
Celem realizacji celów statutowych, Towarzystwo może działać na terenie innych państw, z poszanowaniem tamtejszego prawa.

Art. 5

Towarzystwo może współpracować z innymi stowarzyszeniami, fundacjami, innymi dobrowolnymi zrzeszeniami.
Towarzystwo może zawierać porozumienia o współdziałaniu z innymi organizacjami. 

Art. 6

Celami Towarzystwa jest:
Popieranie rozwoju aksjologii oraz pokrewnych nauk
Popularyzacja aksjologii oraz pokrewnych nauk, upowszechnianie wiedzy
Prowadzenie działalności naukowej w sposób samodzielny i ciągły, zwłaszcza prowadzenie badań

Art. 7

Towarzystwo realizuje swoje cele poprzez: 1. Powoływanie i promowanie zespołów badawczych
2. Pomaganie w prowadzeniu prac naukowo-badawczych, zwłaszcza pomaganie młodym badaczom
3. Wydawanie publikacji oraz popieranie działalności wydawniczej
4. Promocję aksjologii oraz pokrewnych nauk w mediach
5. Urządzanie konferencji, odczytów, wykładów, paneli dyskusyjnych, konkursów, ankiet, zjazdów.

Art. 8

Członkiem towarzystwa może zostać osoba pełnoletnia, interesująca się problematyką aksjologii oraz pokrewnych nauk

Art. 9

Osoba chcąca zostać członkiem Towarzystwa składa deklarację do Zarządu. 
Deklaracja musi być poparta przez przynajmniej jednego członka Towarzystwa
Decyzję o przyjęciu nowego członka podejmuje Zarząd
 Art. 10 

Członkowie Towarzystwa mają prawo do: 1. Udziału w pracach Towarzystwa, zwłaszcza w konferencjach, zjazdach i innych wydarzeniach organizowanych przez Towarzystwo
2. Korzystania z pomocy Towarzystwa

Art. 11 
Członkowie Towarzystwa mają obowiązek płacenia na jego rzecz rocznej składki w wysokości ustalanej przez Zarząd Towarzystwa.
Członek Towarzystwa może być zwolniony z tego obowiązku przez Zarząd

Art. 12

Utrata członkostwa następuje przez:
Złożenie Zarządowi pisemnej rezygnacji 
Wykluczenie przez Zarząd
Śmierć
Utratę praw publicznych na mocy prawomocnego wyroku sądu
 Art. 13 

Władzami Towarzystwa są:
Zarząd
Walne Zgromadzenie
Komisja Rewizyjna

Art. 14

W skład zarządu wchodzi od 3 do 4 osób, to jest Prezes, jeden lub dwóch Wiceprezesów, oraz Sekretarz.

Art. 15

Obowiązkami zarządu są:
Prowadzenie spraw administracyjnych
Kierowanie działalnością wydawniczą
Urządzanie konferencji, odczytów, wykładów, paneli dyskusyjnych, konkursów, ankiet, zjazdów.

Art. 16

Obowiązkami prezesa są:
Reprezentowanie Towarzystwa
Przewodniczenie posiedzeniom Zarządu oraz Walnego Zgromadzenia
Czuwanie nad przestrzeganiem statutu
Powoływanie zespołów badawczych

Art. 17

Prezes może na określony okres czasu przekazać swoje obowiązki Wiceprezesowi.

Art. 18

Obowiązkami sekretarza są:
Nadzór nad prowadzeniem przez Zarząd korespondencji
Opieka nad dokumentami i archiwum Towarzystwa

Art. 19

Kadencja zarządu trwa 4 lata. 
Zarząd jest wybierany przez Walne Zgromadzenie; szczegóły procedury wyboru nowego Zarządu ustala uchwała Zarządu.
Po wybraniu Zarządu, członkowie Zarządu wybierają ze swojego grona Prezesa, jednego lub dwóch Wiceprezesów oraz Sekretarza.
Decyzje zarządu podejmowane są bezwzględną większością głosów, niezależnie od liczby obecnych członków. W razie remisu, rozstrzyga głos Prezesa.


Art. 20

Komisja Rewizyjna składa się z od 2 do 3 osób. Jedną z nich jest Przewodniczący Komisji Rewizyjnej

Art. 21

Kadencja Komisji Rewizyjnej trwa 2 lata. 
Komisja Rewizyjna jest wybierana przez Walne Zgromadzenie; szczegóły procedury wyboru nowej Komisji Rewizyjnej ustala uchwała Zarządu.
Po wybraniu Komisji Rewizyjnej, członkowie Komisji wybierają ze swojego grona Przewodniczącego. W razie braku zgody, Przewodniczącego wskazuje Prezes.
Nie można być jednocześnie członkiem Zarządu i Komisji Rewizyjnej

Art. 22

Obowiązkami Komisji Rewizyjnej są:
Prowadzenie bieżącej kontroli działalności Towarzystwa
Przedstawianie Walnemu Zgromadzeniu sprawozdania z działalności Towarzystwa



Art. 23

Walne Zgromadzenie odbywa się co 2 lata, w terminie wyznaczonym przez Zarząd
W szczególnych sytuacjach, Zarząd może zwołać dodatkowe posiedzenie Walnego Zgromadzenia.

Art. 24

Walne Zgromadzenie jest najwyższą władzą Towarzystwa
Uchwały Walnego Zgromadzenia zapadają bezwzględną większością głosów w obecności przynajmniej połowy ogólnej liczby członków. Głosowanie jest jawne.
Do kompetencji Walnego Zgromadzenia należą wszelkie sprawy niezastrzeżone dla pozostałych władz.
